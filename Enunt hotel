Scrieți o aplicație care are rolul de a gestiona disponibilitatea camerelor unui hotel cu maxim 30 de camere. Fiecare
cameră este caracterizată de un număr, tipul său, care reprezintă numărul maxim de persoane care pot fi cazate
(single - 1, twin - 2, double - 2, triple - 3), numărul efectiv de persoane cazate în cameră, și prețul camerei pe noapte.
Se citesc de la tastatură, în buclă, până la apariția comenzii de valoare -1, valori întregi reprezentând una dintre
valorile de mai jos. În funcție de valoarea acestora, se execută una dintre următoarele funcționalități:

1. Introducere cameră. Se citesc de la tastatură de pe aceeași linie, separate de un spațiu, următoarele informații
care caracterizează o cameră de hotel:
● un întreg, reprezentând numărul camerei;
● un std::string, reprezentând tipul camerei. Acesta poate fi unul dintre “single”, “twin”, “double” și “triple”;
● un întreg, reprezentând numărul de persoane cazate în cameră;
● un float, reprezentând prețul camerei pe noapte.

2. Afișare camere. Se vor afișa pe ecran toate camerele introduse, câte una pe rând, cu caracteristicile separate
de un singur spațiu liber, astfel:
<numar> <tip> <nr_persoane_cazate> <pret>

3. Afișare grad ocupare hotel. Se va afișa pe ecran un număr real, cu două zecimale exacte, reprezentând
procentul de ocupare al hotelului. Acesta se calculează ca fiind
(nr_total_camere_ocupate/nr_total_camere)*100. O cameră este considerată ocupată dacă în ea este cazată
cel puțin o persoană.

4. Afișare capacitate rămasă. Se va afișa pe ecran un număr întreg, reprezentând numărul total de persoane ce
mai pot fi cazate în camerele rămase disponibile.

5. Sortare după număr maxim de persoane și apoi după preț. Se vor afișa pe ecran toate camerele, în modul
precizat la punctul 2, sortate în ordine crescătoare, mai întâi după numărul maxim de persoane ce pot fi cazate
în cameră și apoi după preț. Logica de comparație este următoarea: dacă două camere au același număr
maxim de persoane, atunci prima dintre ele este cea cu prețul mai mic. Altfel, prima dintre ele este cea cu
numărul maxim de persoane mai mic. Se garantează că nu există camere cu același număr maxim de
persoane și același preț.

Test 1: 
1
1 single 0 150
1
3 twin 2 240
1
12 double 2 220
1
2 triple 0 300
1
20 double 1 240
1
21 twin 1 250
1
7 single 1 150
2
-1

ce afiseaza: 

1 single 0 150
3 twin 2 240
12 double 2 220
2 triple 0 300
20 double 1 240
21 twin 1 250
7 single 1 150

Explicație: comanda 1 corespunde adăugării unei camere. Comanda 2 corespunde afișării tuturor camerelor
introduse. Comanda -1 corespunde opririi programului.

test 2:
1
1 single 0 150
1
3 twin 2 240
1
12 double 2 220
1
2 triple 0 300
1
20 double 1 240
1
21 twin 1 250
1
7 single 1 150
3
-1
afisare:

71.43


Explicație: comanda 1 corespunde adăugării unei camere. Comanda 3 corespunde afișării gradului de ocupare
al hotelului. Comanda -1 corespunde opririi programului.
Dintre camerele citite, doar camerele cu numerele 1 și 2 sunt disponibile, restul fiind ocupate. În total s-au citit
7 camere. Prin urmare, procentul de ocupare, cu 2 zecimale exacte, este 5/7*100 = 71.43%.

test 3:

1
1 single 0 50
1
3 twin 2 240
1
12 double 2 220
1
2 triple 0 300
1
20 double 1 240
1
21 twin 1 250
1
7 single 1 150
4
-1

afiseaza: 

4

Explicație: comanda 1 corespunde adăugării unei camere. Comanda 4 corespunde afișării capacității rămase.
Comanda -1 corespunde opririi programului.
Dintre camerele citite, doar camerele cu numerele 1 și 2 sunt disponibile. Acestea au disponibile, în total, 1
(single) + 3 (triple) = 4 locuri.


test 4:

1
1 single 0 150
1
3 twin 2 230
1
12 double 2 130
1
15 triple 2 320
1
2 triple 0 280
1
20 double 1 240
1
21 twin 1 300
1
7 single 1 140
5
-1

afiseaza: 

7 single 1 140
1 single 0 150
12 double 2 130
3 twin 2 230
20 double 1 240
21 twin 1 300
2 triple 0 280
15 triple 2 320

Explicație: comanda 1 corespunde adăugării unei camere. Comanda 5 corespunde sortării camerelor după
numărul maxim de persoane și apoi după preț, iar apoi are loc afișarea lor în mod similar cu testul 1. Comanda
-1 corespunde opririi programului.
Se sortează după preț toate camerele cu maxim o persoană - camerele de tip “single”.
Urmează sortarea după preț a tuturor camerelor cu maxim 2 persoane - camerele de tip “double” și “twin”.
În final, urmează sortarea după preț a tuturor camerelor cu maxim 3 persoane - camerele de tip “triple”.

